<?xml version="1.0" encoding="utf-8"?>
<?oxygen RNGSchema="http://www.tei-c.org/release/xml/tei/custom/schema/relaxng/tei_all.rng" type="xml"?>
<TEI xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title>Iliad 1 (A)</title>
				<author>Homer</author>
				<sponsor>The Homer Multitext</sponsor>
				<editor>C. Dué and Mary Ebbott, Editors in Chief</editor>
				<editor>Thomas Arralde</editor>
				<editor>Stephanie Lindeborg</editor>
				<editor>Christine Roughan</editor>
				<editor>Neel Smith</editor>
			</titleStmt>
			<publicationStmt>
				<p>Copyright 2010, The Center for Hellenic Studies of Harvard University</p>
				<p>Licensed under the Creative Commons, Non-Commercial, Attribution, Share-alike
					license: http://creativecommons.org/licenses/by-nc-sa/2.0/</p>
			</publicationStmt>
			<sourceDesc>
				<p>A new, born-digital diplomatic edition of the Venetus A manuscript of the Iliad,
					Marcianus Graecus Z.454 (=822). Diplomatic edition based on a digital facsimile
					prepared by the Center for Hellenic Studies in collaboration with the Biblioteca
					Marciana, M. Zorzi, Director.</p>
			</sourceDesc>
		</fileDesc>
		<profileDesc>
			<langUsage>
				<language ident="grc">Greek, in pre-composed UTF-8</language>
				<language ident="eng">English</language>
			</langUsage>
		</profileDesc>
	</teiHeader>
	<text>
		<body xml:lang="grc">
			<div n="1">
				<head n="title">ἰλιάδος ἄλφα</head>
				<l n="1">Μῆνιν ἄειδε θεὰ Πηληϊάδεω Ἀχιλῆος </l>
				<l n="2">οὐλομένην· ἡ μυρί᾽ Ἀχαιοῖς ἄλγε᾽ ἔθηκεν· </l>
				<l n="3">πολλὰς δ᾽ ἰφθίμους ψυχὰς Ἄϊδι προΐαψεν </l>
				<l n="4">ἡρώων· αὐτοὺς δὲ ἑλώρια τεῦχε κύνεσσιν </l>
				<l n="5">οἰωνοῖσί τε πᾶσι· Διὸς δ᾽ ἐτελείετο βουλή· </l>
				<l n="6">ἐξ οὗ δὴ τὰ πρῶτα διαστήτην ἐρίσαντε </l>
				<l n="7">Ἀτρείδης τε ἄναξ ἀνδρῶν καὶ δῖος Ἀχιλλεύς· </l>
				<l n="8">τίς τάρ σφωε θεῶν ἔριδι ξυνἕηκε μάχεσθαι· </l>
				<l n="9">Λητοῦς καὶ Διὸς υἱός· ὁ γὰρ βασιλῆϊ χολωθεὶς </l>
				<l n="10">νοῦσον ἀνὰ στρατὸν ὦρσε κακήν· ὀλέκοντο δὲ λαοὶ. </l>
				<l n="11">οὕνεκα τὸν Χρύσην ἠτίμασεν ἀρητῆρα </l>
				<l n="12">Ἀτρείδης· ὃ γὰρ ἦλθε θοὰς ἐπὶ νῆας Ἀχαιῶν· </l>
				<l n="13">λυσόμενός τε θύγατρα· φέρον τ᾽ ἀπερείσι᾽ ἄποινα· </l>
				<l n="14">στέμματ᾽ ἔχων ἐν χερσὶν ἑκηβόλου Ἀπόλλωνος </l>
				<l n="15">χρυσέῳ ἀνὰ σκήπτρῳ· καὶ λίσσετο πάντας Ἀχαιούς· </l>
				<l n="16">Ἀτρείδα δὲ μάλιστα δύω κοσμήτορε λαῶν· </l>
				<l n="17">Ἀτρεῖδαί τε καὶ ἄλλοι ἐϋκνήμιδες Ἀχαιοί· </l>
				<l n="18">ὑμῖν μὲν θεοὶ δοῖεν Ὀλύμπια δώματ᾽ ἔχοντες </l>
				<l n="19">ἐκπέρσαι Πριάμοιο πόλιν· εὖ δ᾽ οἴκαδ᾽ ϊκέσθαι· </l>
				<l n="20">παῖδα δ᾽ ἐμοὶ λύσαιτε φίλην· τὰδ᾽ ἄποινα δεχέσθαι. </l>
				<l n="21">ἁζόμενοι Διὸς υἱὸν ἑκηβόλον Ἀπόλλωνα· </l>
				<l n="22">Ἔνθ᾽ ἄλλοι μὲν πάντες ἐπευφήμησαν Ἀχαιοὶ. </l>
				<l n="23">αἰδεῖσθαί θ᾽ ἱ¨ερῆα καὶ ἀγλαὰ δέχθαι ἄποινα· </l>
				<l n="24">ἀλλ᾽ οὐκ Ἀτρείδῃ Ἀγαμέμνονι ἥνδανε θυμῷ· </l>
				<l n="25">ἀλλα κακῶς ἀφίει· κρατερὸν δ᾽ ἐπὶ μῦθον ἔτελλε· </l>
				<l n="26">μή σε γέρον κοίλῃσιν ἐγὼ παρὰ νηυσὶ κιχείω </l>
				<l n="27">ἠ νῦν δηθύνοντ᾽ ἢ ὕστερον αὖτις ἰ¨όντα· </l>
				<l n="28">μὴ νύ τοι οὐ χραίσμῃ σκῆπτρον καὶ στέμμα θεοῖο· </l>
				<l n="29">τὴνδ᾽ ἐγὼ οὐ λύσω· πρίν μιν καὶ γηρας ἔπεισιν. </l>
				<l n="30">ἡμετέρῳ ἐνι οἴκῳ ἐν Ἄργεϊ τηλόθι πάτρης </l>
				<l n="31">ἱ¨στὸν ἐποιχομένην καὶ ἐμὸν λέχος ἀντιοωσαν. </l>
				<l n="32">ἀλλ᾽ ἴ¨θι μή μ᾽ ἐρέθιζε σαώτερος ὥς κε, νέηαι. </l>
				<l n="33">ὡς έφατ᾽. ἔδδεισεν δ᾽ ὁ γέρων καὶ ἐπείθετο μύθῳ </l>
				<l n="34">βῆ δ᾽ ἀκέων παρὰ θῖνα πολυφλοίσβοιο θαλάσσης· </l>
				<l n="35">πολλὰ δ᾽ ἔπειτ᾽ ἀπάνευθε κιὼν ἠρᾶθ᾽ ὁ γεραιὸς </l>
				<l n="36">Ἀπόλλωνι ἄνακτι. τὸν ἠΰκομος τέκε Λητώ· </l>
				<l n="37">κλῦθί μευ ἀργυρότοξ᾽ ὃς Χρύσην ἀμφιβέβηκας </l>
				<l n="38">κίλλάν τε ζαθέην Τενέδοιό τε ῗφι ἀνάσσεις. </l>
				<l n="39">Σμινθεῦ· εἴ ποτέ τοι χαρίεντ᾽ ἐπὶ νηὸν ἔρεψα. </l>
				<l n="40">ἢ εἰ δή ποτέ τοι κατα πίονα μηρί᾽ ἔκηα </l>
				<l n="41">ταύρων ἢδ᾽ αἰγῶν. τό δε μοι κρήηνον ἐέλδωρ· </l>
				<l n="42">τίσειαν Δαναοὶ ἐμὰ δάκρυα σοῖσι βέλεσσιν· </l>
				<l n="43">ὡς έφατ᾽ εὐχόμενος· τοῦ δ᾽ ἔκλυε Φοῖβος Ἀπόλλων. </l>
				<l n="44">βῆ δε κατ Οὐλύμποιο καρήνων <seg type="word">χ<choice>
							<sic>οώ</sic>
							<corr>ωό</corr>
						</choice>μενος</seg> κῆρ. </l>
				<l n="45">τόξ᾽ ὤμοισιν ἔχων ἀμφηρεφέα τε φαρέτρην· </l>
				<l n="46">ἔκλαγξαν δ᾽ άρ ὀϊστοὶ ἐπ᾽ ὤμων χωομένοιο </l>
				<l n="47">αὐτοῦ κινηθέντος· ὃ δ᾽ ἤϊε νυκτὶ ἐοικώς· </l>
				<l n="48">ἕζετ᾽ ἔπειτ᾽ ἀπάνευθε, νεῶν· μετὰ δ᾽ ἰ¨ὸν έηκε· </l>
				<l n="49">δεινὴ δὲ κλαγγὴ γένετ᾽ ἀργυρέοιο βιοῖο· </l>
				<l n="50">οὐρῆας μὲν πρῶτον ἐπῴχετο καὶ κύνας ἀργούς· </l>
				<l n="51">αὐτὰρ ἔπειτ᾽ αὐτοῖσι βέλος ἐχεπευκὲς ἐφιεὶς </l>
				<l n="52">βάλλ᾽· αἰεὶ δὲ πυραὶ νεκύων καίοντο θαμειαί. </l>
				<l n="53">Ἐννῆμαρ μὲν ἀνα στρατὸν ᾤχετο κῆλα θεοῖο· </l>
				<l n="54">τῇ δεκάτῃ δ᾽ ἀγορὴν δὲ καλέσσατο λαὸν Ἀχιλλεύς· </l>
				<l n="55">τῷ γὰρ ἐπὶ φρεσὶ θῆκε θεὰ λευκώλενος Ἥρη· </l>
				<l n="56"><seg type="word">κήδετ<unclear>ο</unclear></seg> γὰρ Δαναῶν ὅτι ῥα
					θνήισκοντας ὁρᾶτο. </l>
				<l n="57">οἱ δ᾽ ἐπεὶ οὖν ἤγερθεν· ὁμηγερέες τ᾽ ἐγένοντο, </l>
				<l n="58">τοῖσι δ᾽ ἀνιστάμενος μετέφη πόδας ὠκὺς Ἀχιλλεύς· </l>
				<l n="59">Ἀτρείδη νῦν ἄμμε παλιμπλαγχθέντας ὀΐω· </l>
				<l n="60">ἂψ ἀπονοστήσειν· εἴ κεν θάνατόν γε φύγοιμεν. </l>
				<l n="61">εἰ δὴ ὁμοῦ πόλεμός τε δαμᾷ καὶ λοιμὸς Ἀχαιούς· </l>
				<l n="62">ἀλλ᾽ ἄγε δή τινα μάντιν ἐρείομεν ἢ ἱ¨ερῆα </l>
				<l n="63">ἢ καὶ ὀνειροπόλον, καὶ γάρ τ᾽ ὄναρ ἐκ Διός ἐστιν, </l>
				<l n="64">ὅς κ᾽ εἴποι ὅ τι τόσσον ἐχώσατο Φοῖβος Ἀπολλων. </l>
				<l n="65">εἴ ταρ ὅ γ᾽ εὐχωλῆς ἐπιμέμφεται ἢδ᾽ ἑκατόμβης· </l>
				<l n="66">αἴ κέν πως ἀρνῶν κνίσης αἰγῶν τε τελείων </l>
				<l n="67">βούλεται ἀντιάσας ἡμῖν ἀπὸ λοιγὸν ἀμῦναι. </l>
				<l n="68">Ἤτοι ὅ γ᾽ ὡς εἰπὼν κατ᾽ ἄρ ἕζετο· τοῖσι δ᾽ ἀνέστη </l>
				<l n="69">Κάλχας Θεστορίδης οἰωνοπόλων ὄχ᾽ ἄριστος· </l>
				<l n="70">ὃς ᾔδη τά τ᾽ εόντα· τά τ᾽ ἐσσόμενα· πρό τ᾽ ἐόντα· </l>
				<l n="71">καὶ νήεσς᾽ ἡγήσατ᾽ Ἀχαιῶν Ἴ¨λιον εἴσω </l>
				<l n="72">ἣν διὰ μαντοσύνην· τήν οἱ πόρε Φοῖβος Ἀπόλλων· </l>
				<l n="73">ὅ σφιν ἔϋ φρονέων ἀγορήσατο καὶ μετέειπεν· </l>
				<l n="74">ὦ Ἀχιλεῦ κέλεαί με Διῒ φίλε μυθήσασθαι </l>
				<l n="75">μῆνιν Ἀπόλλωνος ἑκατηβελέταο ἄνακτος· </l>
				<l n="76">τοὶ γὰρ ἐγὼν ἐρέω· σὺ δὲ σύνθεο· καί μοι όμοσσον </l>
				<l n="77">ὴ μέν μοι πρόφρων ἔπεσιν καὶ χερσὶν ἀρήξειν· </l>
				<l n="78">ἦ γὰρ ὀΐομαι ἄνδρα χολωσέμεν· ὃς μέγα πάντων </l>
				<l n="79">Ἀργείων κρατέει· καί οἱ πείθονται Ἀχαιοί· </l>
				<l n="80">κρείσσων γὰρ βασιλεὺς ὅτε χώσεται ἀνδρὶ χέρηϊ· </l>
				<l n="81">εἴ περ γάρ τε χόλον γε καὶ αὐτῆμαρ καταπέψῃ· </l>
				<l n="82">ἀλλάτε καὶ μετόπισθεν ἔχει κότον· ὄφρα τελέσσῃ </l>
				<l n="83">ἐν στήθεσσιν, ἑοῖσι· σὺ δὲ φράσαι εἴ με σαώσεις· </l>
				<l n="84">τονδ᾽ ἀπαμειβόμενος προσέφη πόδας ὠκὺς Ἀχιλλεύς· </l>
				<l n="85">θαρσήσας μάλα, εἰπὲ θεοπρόπιον ὅ τι οἶσθα· </l>
				<l n="86">οὐ, μὰ, γὰρ, Ἀπόλλωνα Διῒ φίλον, ᾧ τε σὺ Κάλχαν </l>
				<l n="87">εὐχόμενος, Δαναοῖσι θεοπροπίας ἀναφαίνεις </l>
				<l n="88">οὔ τις ἐμεῦ ζῶντος καὶ ἐπι χθονὶ δερκομένοιο. </l>
				<l n="89">σοὶ κοίλῃς παρὰ νηυσὶ βαρείας χεῖρας ἐποίσει </l>
				<l n="90">συμπάντων Δαναῶν. οὐδ ἢν Ἀγαμέμνονα εἴπῃς </l>
				<l n="91">ὃς νῦν πολλὸν ἄριστος ἐνι σρτατῷ εὔχεται εἶναι· </l>
				<l n="92">καὶ τότε δὴ θάρσησε καὶ ηὔδα μάντις ἀμύμων· </l>
				<l n="93">οὔτὰρ ὅ γ᾽ εὐχωλῆς ἐπιμέμφεται οὐδ᾽ ἑκατόμβης, </l>
				<l n="94">ἀλλ᾽ ἕνεκ᾽ ἀρητῆρος, ὃν ἠτίμης᾽ Ἀγαμέμνων· </l>
				<l n="95">οὐδ᾽ ἀπέλυσε θύγατρα καὶ οὐκ ἀπεδέξατ᾽ ἄποινα. </l>
				<l n="96">τούνεκ᾽ ἄρ᾽ ἄλγε᾽ ἔδωκεν ἑκηβόλος, ἠδ᾽ ἔτι δώσει· </l>
				<l n="97">οὐδ᾽ ὅ γε πρὶν λοιμοῖο βαρείας χεῖρας ἀφέξει. </l>
				<l n="98">πρίν γ᾽ ἀπὸ πατρὶ φίλῳ δόμεναι ἑλικώπιδα κούρην </l>
				<l n="99">ἀπριάτην· ἀνάποινον· ἄγειν θ᾽ ἱερὴν ἑκατόμβην </l>
				<l n="100">ἐς Χρύσην· τότε κέν μιν ἱ¨λασσάμενοι πεπίθοιμεν· </l>
				<l n="101">ἠτοι ὅ γ᾽ ὣς εἰπὼν κατὰρ ἕζετο· τοῖσι δ᾽ ἀνέστη </l>
				<l n="102">ἥρως Ἀτρείδης εὐρὺ κρείων Ἀγαμέμνων </l>
				<l n="103">ἀχνύμενος· μένεος δὲ μέγα φρένες ἀμφιμέλαιναι </l>
				<l n="104">πίμπλαντ᾽· ὄσσε δέ οἱ πυρὶ λαμπετόωντι ἐΐκτην· </l>
				<l n="105">Κάλχαντα πρώτιστα κὰκ᾽ ὀσσόμενος προσέειπε· </l>
				<l n="106">μάντι κακῶν· οὐ πώ ποτε μοι τὸ κρήγυον εἶπες· </l>
				<l n="107">αἰεί τοι τὰ κάκ᾽ ἐστὶ φίλα φρεσὶ μαντεύεσθαι· </l>
				<l n="108">ἐσθλὸν δ᾽ οὐδέ τί πω εἶπες ἔπος οὐδ᾽ ἐτέλεσσας· </l>
				<l n="109">καὶ νῦν ἐν Δαναοῖσι θεοπροπέων ἀγορεύεις </l>
				<l n="110">ὡς δὴ τοῦδ᾽ ἕνεκά σφιν ἑκηβόλος ἄλγεα τεύχει· </l>
				<l n="111">οὕνεκ᾽ ἐγὼ κούρης Χρυσηΐδος ἀγλὰ᾽ ἄποινα </l>
				<l n="112">οὐκ έθελον δέξασθαι. ἐπεὶ πολὺ βούλομαι αὐτὴν </l>
				<l n="113">οἴκοι ἔχειν· καὶ γάρ ῥα κλυταιμν¨ήστρης προβέβουλα </l>
				<l n="114">κουριδίης ἀλόχου. ἐπεὶ οὔ ἑθέν ἐστι χερείων. </l>
				<l n="115">οὐ δέμας. οὐδὲ φυὴν· οὔτ᾽ ὰρ φρένας οὐτέ τι ἔργα· </l>
				<l n="116">ἀλλὰ καὶ ὧς ἐθέλω δόμεναι πάλιν εἰ τό γ᾽ ἄμεινον· </l>
				<l n="117">βούλομ᾽ ἐγὼ λαὸν σόον ἔμμεναι ἠ ἀπολέσθαι· </l>
				<l n="118">αὐτὰρ ἐμοὶ γέρας αὐτίχ᾽ ἑτοιμάσατ᾽. ὄφρα μὴ οἶος </l>
				<l n="119">Ἀργείων ἀγέραστος ἔω· ἐπεὶ οὐδὲ ἔοικε· </l>
				<l n="120">Λεύσσετε γὰρ τό γε πάντες ὅ μοι γέρας ἔρχεται ἄλλῃ· </l>
				<l n="121">τὸνδ᾽ ἠμείβετ᾽ ἔπειτα ποδάρκης δῖος Ἀχιλλεύς· </l>
				<l n="122">Ἀτρείδη κύδιστε φιλοκτεανώτατε πάντων· </l>
				<l n="123">πῶς τάρ τοι δώσουσι γέρας μεγάθυμοι Ἀχαιοί· </l>
				<l n="124">οὐδέ τί <add place="supralinear">οϋ</add> πω ἴ¨δμεν ξυνήϊα κείμενα πολλά· </l>
				<l n="125">ἀλλὰ τὰ μὲν πολίων ἐξεπράθομεν. τὰ δέδασται· </l>
				<l n="126">λαοὺς δ᾽ οὐκ ἐπέοικε παλίλλογα ταῦτ᾽ ἐπαγείρειν. </l>
				<l n="127">ἀλλὰ σὺ μὲν νῦν τῆνδε θεῷ πρόες· αὐτὰρ Ἀχαιοὶ </l>
				<l n="128">τριπλῇ τετραπλῇ τ᾽ ἀποτίσομεν, αἴ κέ ποθι Ζεὺς </l>
				<l n="129">δῷσι πόλιν τροΐην εὐτείχεον ἐξαλαπάξαι· </l>
				<l n="130">τὸν δ᾽ ἀπαμειβόμενος προσέφη κρείων Ἀγαμέμνων· </l>
				<l n="131">μὴ δ᾽ οὕτως ἀγαθός περ ἐὼν θεοείκελ᾽ Ἀχιλλεῦ </l>
				<l n="132">κλέπτε, νόῳ. ἐπεὶ οὐ παρελεύσεαι οὐδέ με πείσεις· </l>
				<l n="133">ἦ ἐθέλεις· ὄφρ᾽ αὐτὸς ἔχῃς γέρας αὐτὰρ ἒμ᾽ αὔτως </l>
				<l n="134">ἧσθαι δευόμενον, κέλεαι δέ με τῆνδ᾽ ἀποδοῦναι· </l>
				<l n="135">ἀλλ᾽ εἰ μὲν δώσουσι γέρας μεγάθυμοι Ἀχαιοὶ </l>
				<l n="136">ἄρσαντες κατὰ θυμὸν, ὅπως ἀντάξιον ἔσται. </l>
				<l n="137">εἰ δέ κε μὴ δώωσιν· ἐγὼ δέ κεν αὐτὸς ἕλωμαι· </l>
				<l n="138">ἢ τεὸν· ἢ Αἴαντος· ἰὼν γέρας· ἢ Ὀδυσῆος </l>
				<l n="139">ἄξω ἑλών· ὁ δέ κεν κεχολώσεται ὅν κεν, ΐκωμαι.</l>
				<l n="140">ἀλλ ἤτοι μὲν ταῦτα μεταφρασόμεσθα καὶ αὖτις· </l>
				<l n="141">νῦν δ᾽ ἄγε νῆα μέλαιναν ἐρύσσομεν εἰς ἅλα δῖαν· </l>
				<l n="142">ἐς δ᾽ ἐρέτας ἐπιτηδὲς ἀγείρομεν· ἐς δ᾽ ἑκατόμβην </l>
				<l n="143">θείομεν· ἂν δ᾽ αὐτὴν Χρυσηΐδα καλλιπάρηον </l>
				<l n="144">βήσομεν· εἷς δέ τις ἀρχὸς. ἀνὴρ βουληφόρος ἔστω· </l>
				<l n="145">ἢ Αἴας. ἢ Ϊδομενεύς· ἢ δῖος Ὀδυσσεὺς· </l>
				<l n="146">ἠὲ σὺ Πηλειδη πάντων ἐκπαγλότατ᾽ ἀνδρῶν· </l>
				<l n="147">ὄφρ᾽ ἥμιν ἑκάεργον ἱλάσσεαι ἱερὰ ῥέξας· </l>
				<l n="148">τὸν δ᾽ ἄρ ὑπόδρα ἰδὼν προσέφη πόδας ὠκὺς Ἀχιλλεύς· </l>
				<l n="149">ᾤμοι ἀναιδείην ἐπιειμένε κερδαλεόφρον· </l>
				<l n="150">πῶς τίς τοι πρόφρων ἔπεσιν πείθηται Ἀχαιῶν· </l>
				<l n="151">ἢ ὁδὸν ἐλθέμεναι. ἢ ἀνδράσιν ἶ¨φι μάχεσθαι· </l>
				<l n="152">οὐ γὰρ ἐγὼ Τρώων ἕνεκ᾽ ἤλυθον αἰχμητάων </l>
				<l n="153">δεῦρο. μαχησόμενος. ἐπεὶ οὔ τί μοι αἴτιοί εἰσιν· </l>
				<l n="154">οὐ γαρ πώποτ᾽ ἐμὰς βοῦς ἤλασαν· οὐδὲ μὲν ἵππους· </l>
				<l n="155">οὐδέ ποτ᾽ ἐν Φθίῃ ἐριβώλακι βωτιανείρῃ </l>
				<l n="156">καρπὸν ἐδηλήσαντ᾽. ἐπει ῆ. μάλα πολλὰ μεταξὺ </l>
				<l n="157">οὔρεά τε σκιόεντα θάλασσά τε ἠχήεσσα· </l>
				<l n="158">ἀλλὰ σὺ ὦ μέγ᾽ ἀναιδὲς ἅμ᾽ ἑσπόμεθ᾽. ὄφρα σὺ χαίρῃς· </l>
				<l n="159">τιμὴν ἀρνύμενοι Μενελάῳ σοί τε κυνῶπα </l>
				<l n="160">πρὸς Τρώων. τῶν οὔ τι μετατρέπῃ οὐδ᾽ ἀλεγίζεις· </l>
				<l n="161">καὶ δή μοι γέρας αὐτὸς ἀφαιρήσεσθαι ἀπειλεῖς </l>
				<l n="162">ᾧ ἔπι πολλ᾽ ἐμόγησα, δόσαν δέ μοι υἷες Ἀχαιῶν· </l>
				<l n="163">οὐ μέν σοί ποτε ἶ¨σον ἔχω γέρας, ὁππότ᾽ Ἀχαιοὶ </l>
				<l n="164">Τρώων ἐκπέρσωσ᾽ εὖ ναιόμενον πτολίεθρον· </l>
				<l n="165">ἀλλα τὸ μὲν πλεῖον πολυάϊκος πολέμοιο </l>
				<l n="166">χεῖρες ἐμαὶ διέπους᾽· ἀτὰρ ἤν ποτε δασμὸς ἵ¨κηται. </l>
				<l n="167">σοὶ τὸ γερας πολὺ μεῖζον· ἐγὼ δ᾽ ὀλίγον τε φίλον τε </l>
				<l n="168">ἔρχομ᾽ ἔχων ἐπὶ νῆας, ἐπὴν κεκάμω πολεμίζων· </l>
				<l n="169">νῦν δ᾽ εἶμι Φθίην δ᾽· <seg type="word"
						>ἐπει<sic>ῆ</sic><corr>ὴ</corr></seg> πολὺ φέρτερόν ἐστιν </l>
				<l n="170">οἴκαδ᾽ ΐμεν σὺν νηυσὶ κορωνίσιν· οὐδέ σ᾽ ὀΐω </l>
				<l n="171">ἐνθάδ᾽ ἄτιμος ἐὼν. ἄφενος καὶ πλοῦτον ἀφύξειν· </l>
				<l n="172">τὸν δ᾽ ἠμείβετ᾽ ἔπειτα ἄναξ ἀνδρῶν Ἀγαμέμνων· </l>
				<l n="173">φεῦγε. μάλ᾽. εἴ τοι θυμὸς ἐπέσσυται· οὐδέ σ᾽ ἔγωγε· </l>
				<l n="174">λίσσομαι εἵνεκ᾽ ἐμεῖο μένειν· παρ᾽ ἔμοιγε καὶ ἄλλοι </l>
				<l n="175">οἵ κέ με τιμήσουσι· μάλιστα δὲ. μητίετα Ζεύς· </l>
				<l n="176">ἔχθιστος δέ μοι ἐσσὶ διοτρεφέων βασιλήων· </l>
				<l n="177">αἰεὶ γάρ τοι ἔρις τε φίλη πόλεμοί τε μάχαι τε· </l>
				<l n="178">εἰ μάλα καρτερός ἐσσι· θεός πού σοὶ τό γ᾽ ἔδωκεν· </l>
				<l n="179">οἴκαδ᾽ ἰὼν σὺν νηυσί τε σῇς καὶ σοῖς ἑτάροισι </l>
				<l n="180">Μυρμιδόνεσσιν ἄνασσε· σέθεν δ᾽ ἐγὼ οὐκ ἀλεγίζω </l>
				<l n="181">οὐδ᾽ ὄθομαι κοτέοντος· ἀπειλήσω δέ τοι ὧδε· </l>
				<l n="182">ὡς ἒμ᾽` ἀφαιρεῖται Χρυσηΐδα Φοῖβος Ἀπόλλων. </l>
				<l n="183">τὴν μὲν ἐγὼ σὺν νηΐ τ᾽ ἐμῇ. καὶ ἐμοῖς ἑτάροισι </l>
				<l n="184">πέμψω. ἐγὼ δέ κ᾽ ἄγω Βρισηΐδα καλλιπάρηον </l>
				<l n="185">αὐτὸς ἰὼν κλισίην δὲ τὸ σὸν γέρας· ὄφρ᾽ ἐῦ εἰδῇς </l>
				<l n="186">ὅσσον φέρτερός εἰμι σέθεν· στυγέῃ δὲ καὶ ἄλλος </l>
				<l n="187">ἶ¨σον ἐμοὶ φσθαι, καὶ ὁμοιωθήμεναι ἄντην· </l>
				<l n="188">Ὣς φάτο· Πηλείωνι δ᾽ ἄχος γένετ᾽· ἐν δέ οἱ ἦτορ </l>
				<l n="189">στήθεσσιν λασίοισι διάνδιχα μερμήριξεν· </l>
				<l n="190">ἢ ὅ γε φάσγανον ὀξὺ ἐρυσσάμενος παρὰ μηροῦ </l>
				<l n="191">τοὺς μὲν ἀναστήσειεν· ὁ δ᾽ Ἀτρείδην ἐναρίζοι. </l>
				<l n="192">ἦε, χόλον παύσειεν· ἐρητύσειέ τε θυμόν· </l>
				<l n="193">ἕως ὃ· ταῦθ᾽ ὥρμαινε κατὰ φρένα καὶ κατὰ θυμόν. </l>
				<l n="194">ἕλκετο δ᾽ ἐκ κολεοῖο μέγα ξίφος· ἦλθε δ᾽ Ἀθήνη </l>
				<l n="195">οὐρανόθεν· πρὸ γὰρ ἧκε θεὰ λευκώλενος Ἥρη· </l>
				<l n="196">ἄμφω ὁμῶς θυμῷ φιλέουσά τε κηδομένη τε· </l>
				<l n="197">στῆ δ᾽ ὄπιθεν· ξανθῆς δὲ κόμης ἕλε Πηλείωνα </l>
				<l n="198">οἴῳ φαινομένη· τῶν δ᾽ ἄλλων οὔ τις ὁρᾶτο· </l>
				<l n="199">θάμβησεν δ᾽ Ἀχιλεύς· μετὰ δ᾽` ετράπετ᾽, αὐτίκα δ᾽ ἔγνω </l>
				<l n="200">Παλλάδ᾽ Ἀθηναίην· δεινὼ δέ οἱ ὄσσε φάανθεν· </l>
				<l n="201">καί μιν φωνήσας ἔπεα πτερόεντα προσηύδα· </l>
				<l n="202">τίπτ᾽ αὖτ᾽ αἰγιόχοιο Διὸς τέκος εἰλήλουθας· </l>
				<l n="203">ἦ ἵ¨να ὕβριν ἰ¨δῆ Ἀγαμέμνονος Ἀτρείδαο; </l>
				<l n="204">ἀλλ᾽ ἔκ τοι ἐρέω. τὸ δὲ καὶ τετελέσθαι ὀΐω· </l>
				<l n="205">ᾗς ὑπεροπλίῃσι, ταχ᾽ ἄν ποτε θυμὸν ὀλέσσαι· </l>
				<l n="206">τὸν δ᾽ αὖτε προσέειπε θεὰ γλαυκῶπις Ἀθήνη· </l>
				<l n="207">ἦλθον ἐγὼ παύσουσα τὸ σὸν μένος. αἴ κε πίθηαι· </l>
				<l n="208">οὐρανόθεν. πρὸ δέ μ᾽ ἧκε θεὰ λευκώλενος Ἥρη </l>
				<l n="209">ἄμφω ὁμῶς θυμῷ φιλέουσά τε κηδομένη τε· </l>
				<l n="210">ἀλλ᾽ άγε λῆγ᾽ έριδος, μηδὲ ξίφος ἕλκεο χειρί· </l>
				<l n="211">ἀλλ᾽ ἤτοι ἔπεσιν μὲν ὀνείδισον ὡς ἔσεταί περ· </l>
				<l n="212">ὧδε γὰρ ἐξερέω. τὸ δὲ καὶ τετελεσμένον ἔσται· </l>
				<l n="213">καί ποτέ τοι τρὶς, τόσσα παρέσσεται ἀγλαὰ δῶρα </l>
				<l n="214">ὕβριος εἵνεκα τῆσδε· σὺ δ᾽ ἴσχεο· πείθεο δ᾽ ἡμῖν· </l>
				<l n="215">τὴν δ᾽ ἀπαμειβόμενος προσέφη πόδας ὠκὺς Ἀχιλλεύς· </l>
				<l n="216">χρὴ μὲν σφωΐτερόν γε θεὰ ἔπος εἰρύσσασθαι </l>
				<l n="217">καὶ μάλα περ θυμῷ κεχολωμένον· ὡς γὰρ ἄμεινον· </l>
				<l n="218">ὅς κε θεοῖς ἐπιπείθηται μάλα τ᾽ ἔκλυον αὐτοῦ. </l>
				<l n="219">ἦ καὶ ἐπ᾽ ἀργυρέῃ κώπῃ σχέθε χεῖρα βαρεῖαν· </l>
				<l n="220">ἂψ δ᾽ ἐς κουλεὸν, ὦσε μέγα ξίφος· οὐδ᾽ ἀπίθησε </l>
				<l n="221">μύθῳ Ἀθηναίης. ἣ δ᾽ οὔλυμπον δὲ βεβήκει </l>
				<l n="222">δώματ᾽ ἐς αἰγιόχοιο Διὸς μετὰ δαίμονας ἄλλους· </l>
				<l n="223">Πηλείδης δ᾽ ἐξαῦτις ἀταρτηροῖς ἐπέεσσιν </l>
				<l n="224">Ἀτρείδην <seg type="word">προσ<del>σ</del>έειπε</seg>. καὶ οὔ πω λῆγε
					χόλοιο· </l>
				<l n="225">οἰνοβαρές. κυνὸς ὄμματ᾽ ἔχων. κραδίην δ᾽ ἐλάφοιο. </l>
				<l n="226">οὔτέ ποτ᾽ ἐς πόλεμον ἅμα λαῷ θωρηχθῆναι </l>
				<l n="227">οὔτε λόχον δ᾽ ϊέναι σὺν ἀριστήεσσιν Ἀχαιῶν </l>
				<l n="228">τέτληκας θυμῷ. τὸ δέ τοι κὴρ, εἴδεται εἶναι: </l>
				<l n="229">ῆ πολὺ λώϊόν ἐστι κατα στρατὸν εὐρὺν Ἀχαιῶν </l>
				<l n="230">δῶρ᾽ ἀποαιρεῖσθαι· ὅς τις σέθεν ἀντίον εἴπῃ· </l>
				<l n="231">δημοβόρος βασιλεὺς. ἐπεὶ οὐτιδανοῖσιν ἀνάσσεις· </l>
				<l n="232">ῆ γὰρ ἂν, Ἀτρείδη νῦν ὕστατα λωβήσαιο· </l>
				<l n="233">ἀλλ᾽ έκ τοι ἐρέω· καὶ ἐπι μέγαν ὅρκον ὀμοῦμαι· </l>
				<l n="234">ναὶ μὰ τόδε σκῆπτρον· τὸ μὲν οὔ ποτε φύλλα καὶ ὄζους </l>
				<l n="235">φύσει· ἐπειδὴ πρῶτα τομὴν ἐν ὄρεσσι λέλοιπεν· </l>
				<l n="236">οὐδ᾽ ἀναθηλήσει· περὶ γάρ ῥά ἑ χαλκὸς ἔλεψε </l>
				<l n="237">φύλλά τε καὶ φλοιόν· νῦν αὖτέ μιν υἷες Ἀχαιῶν </l>
				<l n="238">ἐν παλάμαις φορέουσι δικασπόλοι, οἵ τε θέμιστας </l>
				<l n="239">πρὸς Διὸς εἰρύαται ὁ δέ τοι μέγας ἔσσεται ὅρκος· </l>
				<l n="240">ἦ ποτ᾽ Ἀχιλλῆος ποθὴ ἵ¨ξεται υἷας Ἀχαιῶν </l>
				<l n="241">σύμπαντας· τότε δ᾽ οὔ τι δυνήσεαι ἀχνύμενός περ </l>
				<l n="242">χραισμεῖν· εὖτ᾽ ἂν πολλοὶ ὑφ᾽ Ἕκτορος ἀνδροφόνοιο </l>
				<l n="243">θνήισκοντες πίπτωσι. σὺ δ᾽ ἔνδοθι θυμὸν ἀμύξεις </l>
				<l n="244">χωόμενος· ὅ τ᾽ <app rend="superscript">
						<lem>τ’</lem>
						<rdg resp="scribe1">τι</rdg>
					</app> ἄριστον Ἀχαιῶν οὐδὲν ἔτισας· </l>
				<l n="245">ὡς φάτο Πηλείδης· ποτὶ δὲ σκῆπτρον βάλε γαίῃ </l>
				<l n="246">χρυσείοις ἥλοισι πεπαρμένον· ἕζετο δ᾽ αὐτός· </l>
				<l n="247">Ἀτρείδης δ᾽ ἑτέρωθεν ἐμήνιε· τοῖσι δὲ Νέστωρ </l>
				<l n="248">ἡδυεπὴς ἀνόρουσε· λιγὺς Πυλίων ἀγορητής· </l>
				<l n="249">τοῦ καὶ ἀπὸ γλώσσης μέλιτος γλυκίων ῥέεν αὐδή. </l>
				<l n="250">τῷ δ᾽ ἤδη δύο μὲν γενεαὶ μερόπων ἀνθρώπων </l>
				<l n="251">ἐφθίαθ᾽. οἵ, οἱ. πρόσθεν ἅμα τράφεν ἠδ᾽ ἐγένοντο </l>
				<l n="252">ἐν Πύλῳ ἠγαθέῃ· μετὰ δὲ τριτάτοισιν ἄνασσεν· </l>
				<l n="253">ὅ σφιν ἔϋ φρονέων ἀγορήσατο καὶ μετέειπεν· </l>
				<l n="254">ὦ πόποι ῆ μέγα πένθος Ἀχαιΐδα γαῖαν ἱ¨κάνει· </l>
				<l n="255">ῆ κεν γηθήσαι Πρίαμος Πριάμοιό τε παῖδες· </l>
				<l n="256">ἄλλοι τε Τρῶες μέγα κεν κεχαροίατο θυμῷ. </l>
				<l n="257">εἰ σφῶϊν τάδε πάντα πυθοίατο μαρναμένοιϊν· </l>
				<l n="258">οἳ περὶ μὲν βουλὴν <add place="supralinear">βουλῇ</add> Δαναῶν, περὶ δ᾽
					ἐστὲ μάχεσθαι. </l>
				<l n="259">ἀλλὰ πίθεσθ᾽· ἄμφω δὲ νεωτέρω ἐστὸν ἐμεῖο· </l>
				<l n="260">ἤδη γάρ ποτ᾽ ἐγὼ καὶ ἀρείοσιν ἠέ περ ἡμῖν </l>
				<l n="261">ἀνδράσιν ὡμίλησα· καὶ οὔ ποτέ μ᾽<app rend="superscript">
						<lem>μ’</lem>
						<rdg resp="scribe1">με</rdg>
					</app> οἵ γ᾽ ἀθέριζον· </l>
				<l n="262">οὐ γάρ πω τοίους ἴ¨δον ἀνέρας οὐδὲ ἴ¨δωμαι </l>
				<l n="263">οἷον Πειρίθοόν τε· Δρύαντά τε ποιμένα λαῶν· </l>
				<l n="264">Καινέα τ᾽. Ἐξάδιόν τε καὶ ἀντίθεον Πολύφημον· </l>
				<l n="266">κάρτιστοι δὴ κεῖνοι ἐπιχθονίων τράφεν ἀνδρῶν· </l>
				<l n="267">κάρτιστοι μὲν ἔσαν. καὶ καρτίστοις ἐμάχοντο </l>
				<l n="268">φηρσὶν ὀρεσκῴοισι· καὶ ἐκπάγλως <seg type="word">ἀπόλεσ<add
							place="supralinear">σ</add>αν</seg>. </l>
				<l n="269">καὶ μὲν τοῖσιν ἐγὼ μεθ᾽ὁμίλεον ἐκ Πύλου ἐλθὼν </l>
				<l n="270">τηλόθεν ἐξ ἀπίης γαίης. καλέσαντο γὰρ αὐτοί· </l>
				<l n="271">καὶ μαχόμην κατ᾽ ὲμ᾽<app rend="superscript">
						<lem>ὲμ’</lem>
						<rdg resp="scribe1">ὲμε</rdg>
					</app> αὐτὸν ἐγώ· κείνοισι δ᾽ ἂν οὔ τις </l>
				<l n="272">τῶν. οἳ νῦν βροτοί εἰσιν ἐπιχθόνιοι μαχέοιτο· </l>
				<l n="273">καὶ μέν μευ βουλέων ξύνιεν· πείθοντό τε μύθῳ· </l>
				<l n="274">ἀλλὰ πίθεσθε καὶ ὕμμες. ἐπεὶ πείθεσθαι ἄμεινον· </l>
				<l n="275">μήτε σὺ τόνδ᾽ ἀγαθός περ ἐὼν ἀποαιρέο κούρην. </l>
				<l n="276">ἀλλ᾽ ἔα· ὥς οἱ πρῶτα δόσαν γέρας υἷες Ἀχαιῶν· </l>
				<l n="277">μήτε σὺ Πηλείδ᾽ ἤθελ᾽ ἐριζέμεναι βασιλῆϊ </l>
				<l n="278">ἀντιβίην· ἐπεὶ οὔ ποθ᾽ ὁμοίης ἔμμορε τιμῆς </l>
				<l n="279">σκηπτοῦχος βασιλεὺς. ᾧ τε Ζεὺς κῦδος ἔδωκεν·</l>
				<l n="280">εἰ δὲ σὺ καρτερός ἐσσι· θεὰ <add place="supralinear">θεὴ</add> δέ σε γείνατο μήτηρ. </l>
				<l n="281">ἀλλ᾽ ὅδε φέρτερός ἐστιν. ἐπεὶ πλεόνεσσιν ἀνάσσει· </l>
				<l n="282">Ἀτρείδη· σὺ δὲ παῦε. τεὸν μένος· αὐτὰρ ἔγωγε </l>
				<l n="283">λίσσομ᾽ Ἀχιλλῆϊ μεθέμεν χόλον· ὃς μέγα πᾶσιν </l>
				<l n="284">ἕρκος Ἀχαιοῖσιν πέλεται πολέμοιο κακοῖο· </l>
				<l n="285">τὸν δ᾽ ἀπαμειβόμενος προσέφη κρείων Ἀγαμέμνων· </l>
				<l n="286">ναὶ δὴ ταῦτά γε πάντα γέρον κατα μοῖραν ἔειπες· </l>
				<l n="287">ἀλλ᾽ ὁ δ᾽ ἀνὴρ ἐθέλει περὶ πάντων ἔμμεναι ἄλλων· </l>
				<l n="288">πάντων μὲν κρατέειν ἐθέλει, πάντεσσι δ᾽ ἀνάσσειν, </l>
				<l n="289">πᾶσι δὲ σημαίνειν, ἅ, τιν᾽<app rend="superscript">
						<lem>τιν᾽</lem>
						<rdg resp="scribe1">τινα</rdg>
					</app> οὐ πείσεσθαι ὀΐω· </l>
				<l n="290">εἰ δέ μιν αἰχμητὴν ἔθεσαν θεοὶ αἰὲν ἐόντες </l>
				<l n="291">τοῦνεκά οἱ προθέουσιν ὀνείδεα μυθήσασθαι; </l>
				<l n="292">Τὸν δ᾽ ὰρ ὑποβλήδην ἠμείβετο δῖος Ἀχιλλεύς· </l>
				<l n="293">ῆ γάρ κεν δειλός τε καὶ οὐτιδανὸς καλεοίμην </l>
				<l n="294">εἰ δὴ σοὶ πᾶν ἔργον ὑπείξομαι ὅττι κεν εἴπῃς· </l>
				<l n="295">ἄλλοισιν δὴ ταῦτ᾽ ἐπιτέλλεο· μὴ γὰρ ἔμοιγε </l>
				<l n="296">σήμαιν᾽<app rend="superscript">
						<lem>σήμαιν᾽</lem>
						<rdg resp="scribe1">σήμαινε</rdg>
					</app>· οὐ γὰρ ἔγωγέ τι σοι πείσεσθαι ὀΐω· </l>
				<l n="297">ἄλλο δέ τοι ἐρέω· σὺ δ᾽ ἐνι φρεσὶ βάλλεο σῇσι· </l>
				<l n="298">χερσὶ μὲν οὔ τοι ἔγωγε μαχήσομαι εἵνεκα κούρης </l>
				<l n="299">οὔτε σοὶ οὔτέ τῳ ἄλλῳ. ἐπεί μ᾽ ἀφέλεσθέ γε δόντες· </l>
				<l n="300">τῶν δ᾽ ἄλλων, ἅ μοι ἐστὶ θοῇ παρὰ νηῒ μελαίνῃ. </l>
				<l n="301">τῶν οὐκ ἄν τι, φέροις, ἂν, ἑλὼν ἀἕκοντος ἐμεῖο· </l>
				<l n="302">εἰ δ᾽ άγε μὴν πείρησαι. ἵ¨να γνώωσι καὶ οἷδε </l>
				<l n="303">αἶψά τοι αἷμα κελαινὸν ἐρωήσει περι δουρί· </l>
				<l n="304">῾ως τώ γ᾽ ἀντιβίοισι μαχεσσαμένω ἐπέεσσιν </l>
				<l n="305">ἀνστήτην· λῦσαν δ᾽ ἀγορὴν παρα νηυσὶν. Ἀχαιῶν· </l>
				<l n="306">Πηλείδης μὲν ἐπὶ κλισίας καὶ νῆας ἐΐσας </l>
				<l n="307">ἤϊε. σύν τε Μενοιτιάδῃ καὶ οἷς ἑτάροισιν· </l>
				<l n="308">Ἀτρείδης δ᾽ ἄρα νῆα θοὴν ἅλα δὲ προέρυσσεν· </l>
				<l n="309">ἐν δ᾽ ἐρέτας ἔκρινεν ἐείκοσιν. ἐς δ᾽ ἑκατόμβην </l>
				<l n="310">βῆσε θεῷ. ἀνὰ δὲ Χρυσηΐδα καλλιπάρηον </l>
				<l n="311">εἷσεν ἄγων. ἐν δ᾽ ἀρχὸς ἔβη πολύμητις Ὀδυσσεύς·</l>
				<l n="312">οἱ μὲν ἔπειτ᾽ ἀναβάντες ἐπέπλεον ὑγρὰ κέλευθα· </l>
				<l n="313">λαοὺς δ᾽ Ἀτρείδης ἀπολυμαίνεσθαι ἄνωγεν· </l>
				<l n="314">οἱ δ᾽ ἀπελυμαίνοντο καὶ εἰς ἅλα λύματ᾽ ἔβαλλον: </l>
				<l n="315">ἔρδον δ᾽` Ἀπόλλωνι τεληέσσας ἑκατόμβας </l>
				<l n="316">ταύρων ἢδ᾽ αἰγῶν παρὰ θῖν᾽ ἁλὸς ἀτρυγέτοιο· </l>
				<l n="317">κνίση δ᾽` οὐρανὸν ἷ¨κεν ἐλισσομένη περι καπνῷ. </l>
				<l n="318">῾ως οἱ μὲν τὰ πένοντο κατα στρὰτον· οὐδ᾽ Ἀγαμέμνων </l>
				<l n="319">λῆγ᾽ ἔριδος, τὴν πρῶτον ἐπηπείλης᾽ Ἀχιλῆϊ. </l>
				<l n="320">ἀλλ᾽ ὅ γε Ταλθύβιόν τε καὶ Εὐρυβάτην προσέειπε </l>
				<l n="321">τώ οἱ έσαν κήρυκε καὶ ὀτρηρὼ θεράποντε· </l>
				<l n="322">ἔρχεσθον κλισίην Πηληϊάδεω Ἀχιλῆος· </l>
				<l n="323">χειρὸς ἑλόντ᾽<app rend="superscript">
						<lem>ἑλόντ᾽</lem>
						<rdg resp="scribe1">ἑλόντε</rdg>
					</app> ἀγέμεν Βρισηΐδα καλλιπάρηον. </l>
				<l n="324">εἰ δέ κε μὴ δωίηισιν. ἐγὼ δέ κεν αὐτὸς ἕλωμαι </l>
				<l n="325">ἐλθὼν σὺν πλεόνεσσι· τό οἱ καὶ ῥίγιον ἔσται· </l>
				<l n="326">῾ως εἰπὼν προΐει· κρατερὸν δ᾽ ἐπὶ μῦθον ἔτελλε· </l>
				<l n="327">τωδ᾽` ἀέκοντε βάτην παρὰ θῖν᾽ ἁλὸς ἀτρυγέτοιο· </l>
				<l n="328">Μυρμιδόνων δ᾽ ἐπί τε κλισίας καὶ νῆας ἱκέσθην· </l>
				<l n="329">τὸν δ᾽` εὗρον παρά τε κλισίῃ καὶ νηῒ μελαίνῃ </l>
				<l n="330">ἥμενον· οὐδ᾽ άρα τώ γε ἰδὼν γήθησεν Ἀχιλλεύς. </l>
				<l n="331">τὼ μὲν ταρβήσαντε καὶ αἰδομένω βασιλῆα </l>
				<l n="332">στήτην. οὐδ΄ έτι μιν προσεφώνεον οὐδ᾽ ἐρέοντο· </l>
				<l n="333">αὐτὰρ ὃ, ἔγνω ᾗσιν ἐνι φρεσὶ φώνησέν τε· </l>
				<l n="334">χαίρετε κήρυκες Διὸς ἄγγελοι ἠδὲ καὶ ἀνδρῶν· </l>
				<l n="335">ἄσσον <seg type="word">ΐτ᾽<add place="supralinera">ε</add></seg>, οὔ τί
					μοι ὕμμες ἐπαίτιοι· ἀλλ᾽ Ἀγαμέμνων </l>
				<l n="336">ὃ, <seg type="word">σφῶϊ<add place="supralinear">ν</add></seg> προΐει
					Βρισηΐδος εἵνεκα κούρης: </l>
				<l n="337">ἀλλ᾽ ἄγε διογενὲς Πατρόκλεις ἔξαγε κούρην. </l>
				<l n="338">καί σφωϊν δὸς ἄγειν· τὼ δ᾽ αὐτὼ μάρτυροι ἔστων. </l>
				<l n="339">πρός τε θεῶν μακάρων. πρός τε θνητῶν ἀνθρώπων. </l>
				<l n="340">καὶ πρὸς τοῦ βασιλῆος ἀπηνέος εἴ ποτε δ᾽ αὖτε </l>
				<l n="341">χρειὼ ἐμεῖο γένηται ἀεικέα λοιγὸν ἀμῦναι </l>
				<l n="342">τοῖς ἄλλοις. ἦ γὰρ ὅ γ᾽ ὀλοιῇσι φρεσὶ θύει· </l>
				<l n="343">οὐδέ τι οἶδε νοῆσαι ἅμα πρόσσω καὶ ὀπίσσω </l>
				<l n="344">ὅππως οἱ παρὰ νηυσὶ σόοι μαχέοιντο Ἀχαιοί· </l>
				<l n="345">῾ως φάτο, Πάτροκλος δὲ φίλῳ ἐπεπείθεθ᾽ ἑταίρῳ· </l>
				<l n="346">ἐκ δ᾽ ἄγαγε κλισίης Βρισηΐδα καλλιπάρηον· </l>
				<l n="347">δῶκε δ᾽ ἄγειν· τὼ δ᾽ αὖτις ΐτην παρὰ νῆας Ἀχαιῶν· </l>
				<l n="348">ἡδ᾽` ἀέκουσ᾽ ἅμα τοῖσι γυνὴ κίεν· αὐτὰρ Ἀχιλλεὺς </l>
				<l n="349">δακρύσας, ἑτάρων ἄφαρ ἕζετο, νόσφι λιασθείς· </l>
				<l n="350"><seg type="word">θὶν᾽<add place="supralinear">ι</add></seg> ἐφ᾽ ἁλὸς
					πολιῆς, ὁρόων ἐπι οἴνοπα πόντον· </l>
				<l n="351">πολλὰ δὲ μητρὶ φίλῃ ἠρήσατο χεῖρας ὀρεγνύς· </l>
				<l n="352">μῆτερ· ἐπεί μ᾽ ἔτεκές γε μινυνθάδιόν περ ἐόντα. </l>
				<l n="353">τιμήν πέρ μοι ὄφελλεν Ὀλύμπιος ἐγγυαλίξαι </l>
				<l n="354">Ζεὺς ὑψιβρεμέτης. νῦν δ᾽ οὐδέ με τυτθὸν ἔτισεν· </l>
				<l n="355">ῆ γάρ μ᾽ Ἀτρείδης εὐρὺ κρείων Ἀγαμέμνων </l>
				<l n="356">ἠτίμησεν. ἑλὼν γὰρ ἔχει γέρας αὐτὸς ἀπούρας· </l>
				<l n="357">῾ως φάτο δάκρυ χέων· τοῦ δ᾽ ἔκλυε πότνια μήτηρ </l>
				<l n="358">ἡμένη ἐν βένθεσσιν ἁλὸς. παρὰ πατρὶ γέροντι· </l>
				<l n="359">καρπαλίμως δ᾽` ἀνέδυ πολιῆς ἁλὸς ἠΰτ᾽ ὁμίχλη· </l>
				<l n="360">καί ῥα πάροιθ᾽ αὐτοῖο καθέζετο δάκρυ χέοντος· </l>
				<l n="361"><choice>
						<corr>χειρί</corr>
						<sic>χειρὶ</sic>
					</choice> τέ μιν κατέρεξεν· ἔπος τ᾽ ἔφατ᾽. ἔκ τ᾽ ὀνόμαζε· </l>
				<l n="362">τέκνον· τί κλαίεις· τί δέ σε φρένας ἵ¨κετο πένθος· </l>
				<l n="363">ἐξαύδα· μὴ κεῦθε νόῳ· ἵνα εἴδομεν ἄμφω· </l>
				<l n="364">τηνδὲ βαρὺ στενάχων προσέφη πόδας ὠκὺς Ἀχιλλεΰς· </l>
				<l n="365">οἶσθα· τίή τοι ταῦτ᾽ εἰδυίῃ πάντ᾽ ἀγορεύω· </l>
				<l n="366">ᾠχόμεθ᾽ ἐς Θήβην ἱερὴν πόλιν Ἠετίωνος· </l>
				<l n="367">τηνδὲ διεπράθομέν τε. καὶ ἤγομεν ἐνθάδε πάντα· </l>
				<l n="368">καὶ τὰ μὲν εὖ δάσσαντο μετα σφίσιν υἷες Ἀχαιῶν. </l>
				<l n="369">ἐκ δ᾽ έλον Ἀτρείδῃ Χρυσηΐδα καλλιπάρηον· </l>
				<l n="370">Χρύσης δ᾽ <seg type="word">αὖ<add place="supralinear">θ’</add></seg>
					ἱερεὺς ἑκατηβόλου Ἀπόλλωνος. </l>
				<l n="371">ἦλθε θοὰς ἐπὶ νῆας Ἀχαιῶν χαλκοχιτώνων· </l>
				<l n="372">λυσόμενός τε θύγατρα· φέροντ᾽ ἀπερείσι᾽ ἄποινα· </l>
				<l n="373">στέμματ᾽ ἔχων ἐν χερσὶν ἑκηβόλου Ἀπόλλωνος </l>
				<l n="374">χρυσέῳ ἀνὰ σκήπτρῳ· καὶ λίσσετο πάντας Ἀχαιοὺς. </l>
				<l n="375">Ἀτρείδα δὲ μάλιστα δύω κοσμήτορε λαῶν· </l>
				<l n="376">ἔνθ᾽ ἄλλοι μὲν πάντες ἐπευφήμησαν Ἀχαιοὶ </l>
				<l n="377">αἰδεῖσθαί θ᾽ ἱ¨ερῆα καὶ ἀγλαὰ δέχθαι ἄποινα· </l>
				<l n="378">ἀλλ᾽ οὐκ Ἀτρείδῃ Ἀγαμέμνονι ἥνδανε θυμῷ· </l>
				<l n="379">ἀλλὰ κακῶς ἀφίει· κρατερὸν δ᾽ ἐπὶ μῦθον ἔτελλε· </l>
				<l n="380">χωόμενος δ᾽ ὁ γέρων πάλιν ᾤχετο· τοῖο δ᾽ Ἀπόλλων </l>
				<l n="381">εὐξαμένου ἤκουσεν. ἐπεὶ μάλα οἱ φίλος ἦεν· </l>
				<l n="382">ἧκε δ᾽ ἐπ᾽ Ἀργείοισι κακὸν βέλος· οἱ δέ νυ λαοὶ </l>
				<l n="383">θνῇσκον ἐπασσύτεροι· τὰ δ᾽ ἐπῴχετο κῆλα θεοῖο </l>
				<l n="384">πάντῃ ἀνὰ στρατὸν εὐρὺν Ἀχαιῶν· ἄμμι δὲ μάντις </l>
				<l n="385">εὖ εἰδὼς ἀγόρευε θεοπροπίας ἑκάτοιο· </l>
				<l n="386">αὐτίκ᾽ ἐγὼ πρῶτος κελόμην θεὸν ἱ¨λάσκεσθαι· </l>
				<l n="387">Ἀτρείωνα δ᾽` ἔπειτα χόλος λάβεν· αἶψα δ᾽` ἀναστὰς </l>
				<l n="388">ἠπείλησεν μῦθον· ὃ, δὴ, τετελεσμένος ἐστίν· </l>
				<l n="389">τὴν μὲν γὰρ συν νηῒ θοῇ ἑλίκωπες Ἀχαιοὶ </l>
				<l n="390">ἐς Χρύσην πέμπουσιν· ἄγουσι δὲ δῶρα ἄνακτι· </l>
				<l n="391"><choice>
						<corr>την δὲ</corr>
						<sic>τὴν δὲ</sic>
					</choice> νέον κλισίηθεν ἔβαν κήρυκες ἄγοντες </l>
				<l n="392">κούρην Βρισῆος τήν μοι δόσαν υἷες Ἀχαιῶν· </l>
				<l n="393">ἀλλὰ σὺ εἰ δύνασαί γε. περίσχεο παιδὸς ἑῆος· </l>
				<l n="394">ἐλθοῦς᾽ οὔλυμπον δὲ, Δία λίσαι· εἴ ποτε δή τι </l>
				<l n="395">ἢ ἔπει ὤνησας κραδίην Διὸς, ἠὲ καὶ ἔργῳ. </l>
				<l n="396">πολλάκι γάρ σεο, πατρὸς ἐνὶ μεγάροισιν ἄκουσα </l>
				<l n="397">εὐχομένης, ὅτ᾽<add place="supra">ε</add> ἔφησθα κελαινεφέϊ Κρονίωνι </l>
				<l n="398">οἴη ἐν ἀθανάτοισιν ἀεικέα λοιγὸν ἀμῦναι· </l>
				<l n="399">ὁππότε μιν ξυνδῆσαι Ὀλύμπιοι ἤθελον ἄλλοι· </l>
				<l n="400">Ἥρη τ᾽ ἠδὲ Ποσειδάων καὶ Παλλὰς Ἀθήνη· </l>
				<l n="401">ἀλλὰ σὺ τόν γ᾽ ἐλθοῦσα θεὰ ὑπελύσαο δεσμῶν. </l>
				<l n="402"><choice>
						<corr>ὦχ᾽</corr>
						<sic>ὦκ᾽</sic>
					</choice> ἑκατόγχειρον καλέσασ᾽ ἐς μακρὸν Ὄλυμπον· </l>
				<l n="403">ὃν, Βριάρεων καλέουσι θεοὶ· ἄνδρες δέ τε πάντες </l>
				<l n="404">Αἰγαίων᾽· ὃ γὰρ αὖτε βίῃ, οὗ, πατρὸς ἀμείνων· </l>
				<l n="405">ὅς ῥα παρὰ Κρονίωνι καθέζετο κύδεϊ γαίων· </l>
				<l n="406">τὸν καὶ ὑπέδδεισαν μάκαρες θεοὶ· οὐδ <seg type="word"
						>έτ᾽<add>ι</add></seg> ἔδησαν· </l>
				<l n="407">τῶν νῦν μιν μνήσασα, παρἕζεο. καὶ λάβε γούνων· </l>
				<l n="408">αἴ κέν πως ἐθέλῃσιν ἐπὶ Τρώεσσιν ἀρῆξαι. </l>
				<l n="409">τοὺς δὲ κὰτὰ πρύμνας τε καὶ ἀμφ᾽ ἅλα ἔλσαι Ἀχαιοὺς </l>
				<l n="410">κτεινομένους. ἵνα πάντες ἐπαύρωνται βασιλῆος· </l>
				<l n="411">γνῷ δὲ καὶ Ἀτρείδης εὐρὺ κρείων Ἀγαμέμνων </l>
				<l n="412">ἣν, ἄτην· ὅ τ᾽ ἄριστον Ἀχαιῶν οὐδὲν ἔτισεν· </l>
				<l n="413">τὸν δ᾽ ἠμείβετ᾽ ἔπειτα Θέτις κατὰ δάκρυ χέουσα· </l>
				<l n="414">ᾤμοι τέκνον ἐμόν, τί νύ σ᾽ ἔτρεφον αἰνὰ τεκοῦσα· </l>
				<l n="415">αἴθ᾽ ὄφελες παρὰ νηυσὶν ἀδάκρυτος καὶ ἀπήμων </l>
				<l n="416">ἧσθαι· ἐπεί νύ τοι αἶσα μίνυνθά περ οὔ τι μάλα δήν·</l>
				<l n="417">νῦν δ᾽ ἅμα τ᾽ ὠκύμορος, καὶ ὀϊζυρὸς περὶ πάντων </l>
				<l n="418">ἔπλεο· τῷ σε κακῇ αἴσῃ τέκον ἐν μεγάροισιν· </l>
				<l n="419">τοῦτο δέ τοι ἐρέουσα ἔπος Διῒ τερπικεραύνῳ </l>
				<l n="420"><seg type="word">εἰμ᾽<add place="supralinear">ι</add></seg> αὐτὴ πρὸς
					Ὄλυμπον ἀγάννιφον· αἴ κε πίθηται· </l>
				<l n="421">ἀλλὰ σὺ μὲν νῦν νηυσὶ παρἥμενος ὠκυπόροισι </l>
				<l n="422">μήνι᾽ Ἀχαιοῖσι· πολέμου δ᾽ ἀποπαύεο πάμπαν· </l>
				<l n="423">Ζεὺς γὰρ ἐς Ὠκεανὸν μετ᾽ ἀμύμονας Αἰθιοπῆας </l>
				<l n="424">χθιζὸς ἔβη μετὰ δαῖτα· θεοὶ δ᾽ ἅμα πάντες ἕποντο· </l>
				<l n="425">δωδεκάτῃ δέ τοι αὖτις ἐλεύσεται οὔλυμπον δέ· </l>
				<l n="426">καὶ τότ᾽ ἔπειτά τοι εἶμι Διὸς ποτὶ χαλκοβατὲς δῶ. </l>
				<l n="427">καί μιν γουνάσομαι· καί μιν πείσεσθαι ὀΐω· </l>
				<l n="428">Ὣς ἄρα φωνήσας᾽ ἀπεβήσετο. τὸν δ᾽` ἔλιπ᾽ αὐτοῦ </l>
				<l n="429">χωόμενον κατα θυμὸν, ἐϋζώνοιο γυναικὸς. </l>
				<l n="430">τήν ῥα βίῃ ἀέκοντος ἀπηύρων· αὐτὰρ Ὀδυσσεὺς </l>
				<l n="431">ἐς Χρύσην ἵ¨κανεν ἄγων ἱερὴν ἑκατόμβην: </l>
				<l n="432">οἱ δ᾽` ὅτε δὴ λιμένος πολυβενθέος ἐντὸς ἵ¨κοντο. </l>
				<l n="433">ἱ¨στία μὲν στείλαντο· θέσαν δ᾽ ἐν νηῒ μελαίνῃ· </l>
				<l n="434">ἱ¨στὸν δ᾽ ἱ¨στοδόκῃ πέλασαν προτόνοισιν ὑφέντες </l>
				<l n="435">καρπαλίμως, τὴν δ᾽ εἰς ὅρμον προέρυσσαν ἐρετμοῖς· </l>
				<l n="436">ἐκ δ᾽ εὐνὰς ἔβαλον. κατα δὲ πρυμνήσι᾽ ἔδησαν· </l>
				<l n="437">ἐκ δὲ καὶ αὐτοὶ βαῖνον ἐπὶ ῥηγμῖνι θαλάσσης. </l>
				<l n="438">ἐκ δ᾽ ἑκατόμβην βῆσαν ἑκηβόλῳ Ἀπόλλωνι· </l>
				<l n="439">ἐκ δὲ Χρυσηῒς νηὸς βῆ ποντοπόροιο· </l>
				<l n="440">τὴν μὲν ἔπειτ᾽ ἐπι βωμὸν ἄγων πολύμητις Ὀδυσσεὺς </l>
				<l n="441">πατρὶ φίλῳ ἐν χερσὶ τίθει· καί μιν προσέειπεν· </l>
				<l n="442">ὦ Χρύση· πρό μ᾽ ἔπεμψεν ἄναξ ἀνδρῶν Ἀγαμέμνων. </l>
				<l n="443">παῖδά τε σοὶ ἀγέμεν, Φοίβῳ θ᾽ ἱερὴν ἑκατόμβην </l>
				<l n="444">ῥέξαι ὑπερ Δαναῶν, ὄφρ᾽ ἱ¨λασόμεσθα ἄνακτα. </l>
				<l n="445">ὃς νῦν Ἀργείοισι πολύστονα κήδε᾽ ἐφῆκεν· </l>
				<l n="446">῾ως εἰπὼν ἐν χερσὶ τίθει· ὁ δὲ δέξατο χαίρων </l>
				<l n="447">παῖδα φίλην· τοὶ δ᾽ ὦκα θεῷ κλειτὴν ἑκατόμβην </l>
				<l n="448">ἑξείης ἔστησαν ἐΰδμητον περὶ βωμόν· </l>
				<l n="449">χερνίψαντο δ᾽ ἔπειτα καὶ οὐλοχύτας ἀνέλοντο· </l>
				<l n="450">τοῖσιν δὲ Χρύσης μεγάλ᾽ εὔχετο χεῖρας ἀνασχών· </l>
				<l n="451">κλῦθί μευ ἀργυρότοξ᾽, ὃς Χρύσην ἀμφιβέβηκας </l>
				<l n="452">Κίλλάν τε ζαθέην· Τενέδοιό τε. ἶ¨φι ἀνάσσεις· </l>
				<l n="453">ἤδη μέν ποτ᾽ ἐμεῦ πάρος ἔκλυες εὐξαμένοιο· </l>
				<l n="454">τίμησας μὲν ἐμέ, μέγα δ ἴ¨ψαο λαὸν Ἀχαιῶν· </l>
				<l n="455">ἠδ᾽ ἔτι καὶ νῦν μοι τόδ᾽ ἐπικρήηνον ἐέλδωρ· </l>
				<l n="456">ἤδη νῦν Δαναοῖσιν ἀεικέα λοιγὸν ἄμυνον· </l>
				<l n="457">῾ως ἔφατ᾽ εὐχόμενος. τοῦ δ᾽ ἔκλυε Φοῖβος Ἀπόλλων· </l>
				<l n="458">αὐτὰρ ἐπεί ῥ εὔξαντο καὶ οὐλοχύτας προβάλοντο· </l>
				<l n="459">αὐέρυσαν μὲν πρῶτα καὶ ἔσφαξαν καὶ ἔδειραν </l>
				<l n="460">μηρούς τ᾽ ἐξέταμον· κατά τε κνίσῃ ἐκάλυψαν </l>
				<l n="461">δίπτυχα ποιήσαντες· ἐπ᾽ αὐτῶν δ᾽` ὠμοθέτησαν· </l>
				<l n="462">καῖε δ᾽ ἐπὶ σχίζῃς ὁ γέρων· ἐπὶ δ᾽ αἴθοπα οἶνον </l>
				<l n="463">λεῖβε· νέοι δὲ παρ᾽ αὐτὸν ἔχον πεμπώβολα χερσίν. </l>
				<l n="464">αὐτὰρ ἐπεὶ κατὰ <seg type="word">μῆρ᾽<add place="supralinear"
						>α</add></seg> ἐκάη καὶ σπλάγχν᾽ ἐπάσαντο· </l>
				<l n="465">μίστυλλον τ᾽ ἄρα τ᾽ ἄλλα καὶ ἀμφ᾽ ὀβελοῖσιν ἔπειραν· </l>
				<l n="466">ὤπτησάν τε περιφραδέως, ἐρύσαντό τε πάντα. </l>
				<l n="467">αὐτὰρ ἐπεὶ παύσαντο πόνου τετύκοντό τε δαῖτα. </l>
				<l n="468">δαίνυντ᾽, οὐδέ τι θυμὸς ἐδεύετο δαιτὸς ἐΐσης· </l>
				<l n="469">αὐτὰρ ἐπεὶ πόσιος καὶ ἐδητύος ἐξ ἔρον ἕντο. </l>
				<l n="470">κοῦροι μὲν κρητῆρας ἐπεστέψαντο ποτοῖο· </l>
				<l n="471">νώμησαν δ᾽` ἄρα πᾶσιν ἐπαρξάμενοι δεπάεσσιν· </l>
				<l n="472">οἱ δὲ πανημέριοι μολπῇ θεὸν ἱ¨λάσκοντο· </l>
				<l n="473">καλὸν ἀείδοντες παιήονα κοῦροι Ἀχαιῶν. </l>
				<l n="474">μέλποντες ἑκάεργον· ὁ δὲ φρένα τέρπετ᾽ ἀκούων· </l>
				<l n="475">Ἦμος δ᾽ ἠέλιος κατέδυ καὶ ἐπὶ κνέφας ἦλθε. </l>
				<l n="476">δὴ τότε κοιμήσαντο παρα πρυμνήσια νηός· </l>
				<l n="477">ἦμος δ᾽` ἠριγένεια φάνη ῥοδοδάκτυλος Ἠὼς. </l>
				<l n="478">καὶ τότ᾽ ἔπειτ᾽ ἀνάγοντο μετὰ στρατὸν εὐρὺν Ἀχαιῶν· </l>
				<l n="479">τοῖσιν δ᾽ ἴ¨κμενον οὖρον ἵ¨ει ἑκάεργος Ἀπόλλων· </l>
				<l n="480">οἱ δ᾽ ἱ¨στὸν στήσαντ᾽. ἀνά θ᾽ ἱ¨στία λευκὰ πέτασσαν· </l>
				<l n="481">ἐν δ᾽ ἄνεμος πρῆσεν μέσον ἱ¨στίον· ἀμφὶ δὲ κῦμα </l>
				<l n="482">στείρῃ πορφύρεον μεγάλ᾽ ΐαχε, νηὸς ἰ¨ούσης· </l>
				<l n="483">ἡ δ᾽` ἔθεεν κατὰ κῦμα. διαπρήσσουσα κέλευθον· </l>
				<l n="484">αὐτὰρ ἐπεί ρ᾽ ἵ¨κοντο μετὰ στρατὸν εὐρὺν Ἀχαιῶν. </l>
				<l n="485">νῆα μὲν οἵ γε μέλαιναν ἐπ᾽ ἠπείροιο ἔρυσσαν </l>
				<l n="486">ὑψοῦ ἐπὶ ψαμάθοις. ὑπὸ δ᾽ ἕρματα μακρὰ τάνυσσαν· </l>
				<l n="487">αὐτοὶ δ᾽ ἐσκίδναντο κατὰ κλισίας τε νέας τε· </l>
				<l n="488">Αὐτὰρ ὃ μήνιε, νηυσὶ παῤἥμενος ὠκυπόροισι </l>
				<l n="489">διογενὴς, πηλέος υἱὸς, πόδας ὠκὺς Ἀχιλλεύς· </l>
				<l n="490">οὔτέ ποτ᾽ εἰς ἀγορὴν πωλέσκετο κυδιάνειραν. </l>
				<l n="491">οὔτέ ποτ᾽ εἰς πόλεμον. ἀλλὰ φθινύθεσκε φίλον. κῆρ </l>
				<l n="492">αὖθι μένων· ποθέεσκε δ᾽` ἀϋτήν τε πτόλεμόν τε: </l>
				<l n="493">Ἀλλ᾽ ὅτε δή <seg type="word">ῥ᾽<add place="supralinear">α</add></seg> ἐκ
					τοῖο δυωδεκάτη γένετ᾽ ἠὼς, </l>
				<l n="494">καὶ τότε δὴ πρὸς Ὄλυμπον ἴ¨σαν θεοὶ αἰὲν ἐόντες </l>
				<l n="495">πάντες ἅμα· Ζεὺς δ᾽ ἦρχε· Θέτις δ᾽ οὐ λήθετ᾽ ἐφετμέων </l>
				<l n="496">παιδὸς ἑοῦ· ἀλλ᾽ ἥ γ᾽ <add place="supralinear">ἀνεδύσετο</add>ἀνεδύσατο
					κῦμα θαλάσσης· </l>
				<l n="497">ἠερίη δ᾽ ἀνέβη μέγαν οὐρανὸν Οὔλυμπόν τε· </l>
				<l n="498">εὗρεν δ᾽ εὐρύοπα Κρονίδην ἄτερ ἥμενον ἄλλων· </l>
				<l n="499">ἀκροτάτῃ κορυφῇ πολυδειράδος Οὐλύμποιο· </l>
				<l n="500">καί ῥα πάροιθ᾽ αὐτοῖο καθέζετο· καὶ λάβε γούνων </l>
				<l n="501">σκαιῇ· δεξιτερῇ δ᾽ ἄρ᾽ ὑπ᾽ ἀνθερεῶνος ἑλοῦσα. </l>
				<l n="502">λισσομένη προσέειπε Δία Κρονίωνα ἄνακτα· </l>
				<l n="503">Ζεῦ πάτερ· εἴ ποτε δή σε μετ᾽ ἀθανάτοισιν ὄνησα </l>
				<l n="504">ἢ ἔπει ἢ ἔργῳ. τόδε μοι κρήηνον εέλδωρ· </l>
				<l n="505">τίμησόν μοι υἱὸν, ὃς, ὠκυμορώτατος ἄλλων </l>
				<l n="506">ἔπλετ᾽· ἀτάρ μιν, νῦν γε ἄναξ ἀνδρῶν Ἀγαμέμνων </l>
				<l n="507">ἠτίμησεν· ἑλὼν γὰρ ἔχει γέρας αὐτὸς ἀπούρας· </l>
				<l n="508">ἀλλὰ σύ πέρ μιν τῖσον Ὀλύμπιε μητίετα Ζεῦ· </l>
				<l n="509">τόφρα δ᾽` ἐπι Τρώεσσι τίθει κράτος. ὄφρ᾽ ἂν, Ἀχαιοὶ </l>
				<l n="510">υἱὸν ἐμὸν τίσωσιν. ὀφέλλωσιν τέ ἑ τιμῇ· </l>
				<l n="511">ὡς φάτο· τὴν δ᾽` οὔ τι προσέφη νεφεληγερέτα Ζεύς· </l>
				<l n="512">ἀλλ᾽ ἀκέων, δὴν, ἧστο· Θέτις δ᾽ ὡς ἥψατο γούνων, </l>
				<l n="513">ὣς, <seg type="word">ἔχετ᾽<add place="supralinear">ο</add></seg>
					ἐμπεφυυῖα· καὶ εἴρετο δεύτερον αὖτις· </l>
				<l n="514">νημερτὲς μὲν δή μοι ὑπόσχεο καὶ κατάνευσον </l>
				<l n="515">ἠ ἀπόειπ᾽, ἐπεὶ οὔ τοι ἔπει, δέος· ὄφρ᾽ εὖ εἰδῶ </l>
				<l n="516">ὅσσον ἐγὼ μετα πᾶσιν ἀτιμοτάτη θεός εἰμι. </l>
				<l n="517">τὴν δὲ προσέφη νεφεληγερέτα Ζεύς· </l>
				<l n="518">ἦ δὴ λοίγια <seg type="word">ἔργ᾽<add place="supralinear"/>α</seg> ὅ τε
					μ᾽ ἐχθοδοπῆσαι ἐφήσεις </l>
				<l n="519">ἥρῃ· ὅτ᾽ ἄν μ᾽ ἐρέθῃσιν ὀνειδείοις ἐπέεσσιν· </l>
				<l n="520">ἡ δὲ καὶ αὕτως <seg type="word">μ᾽<add place="supralinear">ε</add></seg>
					αἰεὶ ἐν ἀθανάτοισι θεοῖσι </l>
				<l n="521">νεικεῖ· καί τε με φησὶ μάχῃ Τρώεσσιν ἀρήγειν· </l>
				<l n="522">ἀλλὰ σὺ μὲν νῦν αὖτις ἀπόστιχε· μή σε νοήσῃ </l>
				<l n="523">Ἥρη· ἐμοὶ δέ κε, ταῦτα μελήσεται ὄφρα τελέσσω· </l>
				<l n="524">εἰ δ᾽ ἄγε τοι κεφαλῇ κατανεύσομαι ὄφρα πεποίθῃς· </l>
				<l n="525">τοῦτο γὰρ ἐξ εμέθεν γε μετ᾽ ἀθανάτοισι μέγιστον </l>
				<l n="526">τέκμωρ· οὐ γὰρ ἐμὸν παλινάγρετον, οὐδ᾽ ἀπατηλόν. </l>
				<l n="527">οὐδ᾽ ἀτελεύτητον· ὅ τι κεν κεφαλῇ κατανεύσω. </l>
				<l n="528">ᾖ καὶ κυανέῃσιν ἐπ᾽ ὀφρύσι, νεῦσε Κρονίων· </l>
				<l n="529">ἀμβρόσιαι δ᾽ ἄρα χαῖται ἐπερρώσαντο ἄνακτος </l>
				<l n="530">κρατὸς ἀπ᾽ αθανάτοιο· μέγαν δ᾽ ἐλέλιξεν Ὄλυμπον· </l>
				<l n="531">Τώ γ᾽ ὡς βουλεύσαντε διέτμαγεν· ἡ μὲν ἔπειτα </l>
				<l n="532">εἰς ἅλα ἆλτο βαθεῖαν ἀπ᾽ αἰγλήεντος Ὀλύμπου. </l>
				<l n="533">Ζεὺς δὲ ἑὸν πρὸς δῶμα· θεοὶ δ᾽ ἅμα πάντες ἀνέσταν </l>
				<l n="534">ἐξ ἑδέων σφοῦ πατρὸς ἐναντίον· οὐδέ τις ἔτλη </l>
				<l n="535">μεῖναι ἐπερχόμενον· ἀλλ᾽ ἀντίοι ἔσταν ἅπαντες· </l>
				<l n="536">ὡς ὁ μὲν ἔνθα καθέζετ᾽ ἐπὶ θρόνου· οὐδέ μιν Ἥρη </l>
				<l n="537">ἠγνοίησεν ἰδοῦς᾽ ὅτι οἱ συμφράσσατο βουλὰς </l>
				<l n="538">ἀργυρόπεζα Θέτις. θυγάτηρ ἁλίοιο γέροντος· </l>
				<l n="539">αὐτίκα κερτομίοισι, Δία, Κρονίωνα προσηῦδα· </l>
				<l n="540">τίς δ᾽ αὖ τοι δολομῆτα, θεῶν, συμφράσσατο βουλάς· </l>
				<l n="541">αἰεί τοι φίλον ἐστὶν ἐμεῦ ἀπο, νόσφιν, ἐόντα </l>
				<l n="542">κρυπτάδια φρονέοντα δικαζέμεν· οὐδέ τι πώ μοι </l>
				<l n="543">πρόφρων τέτληκας εἰπεῖν ἔπος ὅττι νοήσῃς· </l>
				<l n="544">τὴν δ᾽ ἠμείβετ᾽ ἔπειτα πατὴρ ἀνδρῶν τε θεῶν τε· </l>
				<l n="545">Ἥρη· μὴ δὴ πάντας ἐμοὺς ἐπιέλπεο μύθους </l>
				<l n="546">εἰδήσειν· χαλεποί τοι ἔσοντ᾽ ἀλόχῳ περ ἐούσῃ· </l>
				<l n="547">ἀλλ᾽ ὃν, μέν κ᾽ ἐπιεικὲς ἀκουέμεν, οὔ τις ἔπειτα </l>
				<l n="548">οὔτε θεῶν πρότερος τόν γ᾽ εἴσεται οὐτ᾽ ἀνθρώπων· </l>
				<l n="549">ὃν δέ κ᾽ ἐγὼν, ἀπάνευθε θεῶν, ἐθέλοιμι νοῆσαι. </l>
				<l n="550">μή τι σὺ ταῦτα ἕκαστα διείρεο μὴ δὲ μετάλλά. </l>
				<l n="551">τὸν δ᾽ ἠμείβετ᾽ ἔπειτα βοῶπις πότνια Ἥρη· </l>
				<l n="552">αἰνότατε Κρονίδη· ποῖον τὸν μῦθον ἔειπες· </l>
				<l n="553">καὶ λίην σε πάρος γ᾽ <seg type="word">οὐτ᾽<add place="supralinear"
							>ε</add></seg> εἴρομαι οὔτε μεταλλῶ. </l>
				<l n="554">ἀλλὰ μάλ᾽ εὔκηλος, τὰ φράζεαι <seg type="word">ἅσσ᾽<add
							place="supralinear">α</add></seg> ἐθέλῃσθα· </l>
				<l n="555">νῦν δ᾽ αἰνῶς δείδοικα κατα φρένα. μή σε παρείπῃ </l>
				<l n="556">ἀργυρόπεζα Θέτις, θυγάτηρ ἁλίοιο γέροντος· </l>
				<l n="557">ἠερίη γὰρ, σοί γε παρ᾽ έζετο καὶ λάβε γούνων: </l>
				<l n="558">τῇ σ᾽ ὀΐω κατανεῦσαι ἐτήτυμον, ὡς Ἀχιλῆα</l>
				<l n="559">τιμήσῃς. ὀλέσῃς δὲ πολέας ἐπὶ νηυσὶν Ἀχαιῶν· </l>
				<l n="560">τὴν δ᾽` ἀπαμειβόμενος προσέφη νεφεληγερέτα Ζεύς· </l>
				<l n="561">δαιμονίη. αἰεὶ μὲν, ὀΐεαι· οὐδέ σε λήθω· </l>
				<l n="562">πρῆξαι δ᾽ ἔμπης οὔ τι δυνήσεαι· ἀλλ᾽ ἀπὸ θυμοῦ </l>
				<l n="563">μᾶλλον ἐμοὶ ἔσεαι· τό δε τοι καὶ ῥίγιον ἔσται· </l>
				<l n="564">εἰ δ᾽ οὕτω τοῦτ᾽ ἐστὶν, ἐμοὶ μέλλει φίλον εἶναι· </l>
				<l n="565">ἀλλ᾽ ἀκέουσα κάθησο. ἐμῷ δ᾽ ἐπιπείθεο μύθῳ. </l>
				<l n="566">μήν οί τοι οὐ χραίσμωσιν ὅσοι θεοί εἰς᾽ ἐν Ὀλύμπῳ </l>
				<l n="567">ἄσσον <seg type="word">ἰ¨όνθ᾽<add place="supralinear">ε</add></seg>, ὅτε
					κέν τοι ἀάπτους χεῖρας ἐφείω· </l>
				<l n="568">Ὣς ἔφατ᾽. ἔδδεισεν δὲ βοῶπις πότνια Ἥρη, </l>
				<l n="569">καί ῥ᾽ ἀκέουσα καθῆστο. ἐπιγνάμψασα φίλον κῆρ· </l>
				<l n="570">ὄχθησαν δ᾽` ἀνὰ δῶμα Διὸς θεοὶ Οὐρανίωνες· </l>
				<l n="571">τοῖσιν δ᾽ Ἥφαιστος κλυτοτέχνης ἦρχ᾽ ἀγορεύειν </l>
				<l n="572">μητρὶ φίλῃ ἐπίηιρα φέρων <choice>
						<corr>λευκῳλένῳ</corr>
						<sic>λευκωλένῳ</sic>
					</choice> Ἥρῃ· </l>
				<l n="573">ῆ δὴ λοίγια ἔργα τάδ᾽ ἔσσεται οὐδ᾽ ἔτ᾽ ἀνεκτά, </l>
				<l n="574">εἰ δὴ, σφῶ, ἕνεκα θνητῶν ἐριδαίνετον ὧδε. </l>
				<l n="575">ἐν δὲ θεοῖσι κολῳὸν ἐλαύνετον· οὐδέ τι δαιτὸς </l>
				<l n="576">ἐσθλῆς ἔσσεται ἦδος. ἐπεὶ τὰ χερείονα νικᾷ. </l>
				<l n="577">μητρὶ δ᾽ ἐγὼ παράφημι καὶ αὐτῇ περ νοεούσῃ </l>
				<l n="578">πατρὶ φίλῳ ἐπίηρα φέρειν Διῒ, ὄφρα μὴ αὖτε </l>
				<l n="579">νεικείῃσι πατὴρ, σὺν δ᾽ ἥμιν δαῖτα ταράξῃ. </l>
				<l n="580">εἴ περ γάρ κ᾽ ἐθέλησιν<add place="supralinear">ἐθέλῃσιν</add> Ὀλύμπιος
					ἀστεροπητὴς. </l>
				<l n="581">ἐξ ἐδέων στυφελίξαι. ὃ γὰρ πολὺ φέρτατός ἐστιν: </l>
				<l n="582">ἀλλὰ σὺ τόν γ᾽ ἐπέεσσι καθάπτεσθαι μαλακοῖσιν. </l>
				<l n="583">αὐτίκ᾽ ἔπειθ᾽ ἵ¨λαος Ὀλύμπιος ἔσσεται ἥμιν· </l>
				<l n="584">῾ως ἀρ ἔφη· καὶ ἀναΐξας. δέπας ἀμφικύπελλον </l>
				<l n="585">μητρὶ φίλῃ ἐν χερσὶ τίθει· καί μιν προσέειπε· </l>
				<l n="586">τέτλαθι μῆτερ ἐμὴ. καὶ ἀνάσχεο κηδομένη περ· </l>
				<l n="587">μή σε φίλην περ, ἐοῦσαν ἐν ὀφθαλμοῖσιν ἴ¨δωμαι </l>
				<l n="588">θεινομένην· τότε δ᾽ οὔ τι δυνήσομαι ἀχνύμενός περ </l>
				<l n="589">χραισμεῖν· ἀργαλέος γὰρ Ὀλύμπιος ἀντιφέρεσθαι· </l>
				<l n="590">ἤδη γάρ με καὶ ἄλλοτ᾽ ἀλεξέμεναι μεμαῶτα </l>
				<l n="591">ῥίψε ποδὸς τεταγὼν ἀπὸ βηλοῦ θεσπεσίοιο· </l>
				<l n="592">παν δ᾽ ῆμαρ φερόμην· ἅμα δ᾽ ἠελίῳ καταδύντι </l>
				<l n="593">κάππεσον ἐν Λήμνῳ· ὀλίγος δ’ ἐτί θυμὸς ἐνῆεν: </l>
				<l n="594">ἔνθά με Σίντιες ἄνδρες ἄφαρ κομίσαντο πεσόντα. </l>
				<l n="595">῾ως φάτο· μείδησεν δὲ θεὰ λευκώλενος Ἥρη. </l>
				<l n="596">μειδήσασα δὲ, παιδὸς ἐδέξατο χειρὶ κύπελλον: </l>
				<l n="597">αὐτὰρ ὃ τοῖς ἄλλοισι θεοῖς ἐνδέξια πᾶσιν </l>
				<l n="598">ᾠνοχόει γλυκὺ νέκταρ ἀπο κρητῆρος ἀφύσσων· </l>
				<l n="599">ἄσβεστος δ’ ὰρ, ἐνῶρτο γέλως μακάρεσσι θεοῖσιν </l>
				<l n="600">ὡς ἴ¨δον Ἥφαιστον διὰ δώματα ποιπνύοντα. </l>
				<l n="601">῾ως τότε μὲν πρόπαν ἦμαρ ἐς ἠέλιον καταδύντα. </l>
				<l n="602">δαίνυντ᾽· <choice>
						<corr>οὐδ' ἔτι</corr>
						<sic>οὐδέ τι</sic>
					</choice> θυμὸς ἐδεύετο δαιτὸς ἐΐσης· </l>
				<l n="603">οὐ μὲν <add place="supralinear">μὴν</add> φόρμιγγος περικαλλέος, ἣν ἔχ᾽
					Ἀπόλλων· </l>
				<l n="604">Μουσάων θ᾽, αἳ, ἄειδον ἀμειβόμεναι ὀπὶ καλῇ· </l>
				<l n="605">αὐτὰρ ἐπεὶ κατέδυ λαμπρὸν φάος ἠελίοιο· </l>
				<l n="606">οἱ μὲν κακκείοντες ἔβαν οἶκον δὲ ἕκαστος· </l>
				<l n="607">ᾗχι ἑκάστῳ δῶμα περικλυτὸς ἀμφιγυήεις </l>
				<l n="608">Ἥφαιστος ποίησεν ϊδυίῃσι πραπίδεσσι· </l>
				<l n="609">Ζεὺς δὲ πρὸς ὃν, λέχος <seg type="word">ἤϊ᾽<add place="supralinear"
							>ε</add></seg> Ὀλύμπιος ἀστεροπητής, </l>
				<l n="610">ἔνθα πάρος <seg type="word">κοιμᾶθ᾽<add place="supralinear">ο</add></seg>
					ὅτε μιν γλυκὺς ὕπνος ἱ¨κάνοι· </l>
				<l n="611">ἔνθα κὰθεῦδ᾽ ἀναβὰς, παρ δὲ χρυσόθρονος Ἥρη. </l>
			</div>
		</body>
	</text>
</TEI>
